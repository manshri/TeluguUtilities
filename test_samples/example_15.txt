చైనాకి చెందిన ప్రముఖ ఎలక్ట్రానిక్ వస్తువుల తయారీ సంస్థ వన్ ప్లస్.. భారత మార్కెట్లో సంచలనం సృష్టించింది. వన్ ప్లస్ తన నూతన ఫ్లాగ్ షిప్ స్మార్ట్ ఫోన్ నుఈ నెల 17వ తేదీన విడుదల చేసిన సంగతి తెలిసిందే. కాగా ఈ ఫోన్ నేటి నుంచి అమెజాన్ సైట్ లో లభిస్తున్నది. అయితే ఈ ఫోన్ కు గాను నిన్ననే ప్రివ్యూ సేల్ ను నిర్వహించారు.ఈ సేల్ లో మొదటి 10 నిమిషాల్లోనే రూ.100 కోట్ల విలువైన వన్ ప్లస్ 6 స్మార్ట్ ఫోన్లను వినియోగదారులు కొనుగోలు చేశారు. ఈ సేల్ లో మొత్తం 25వేల యూనిట్లు అమ్ముడైనట్లు వన్ ప్లస్ వెల్లడించింది. అయితే ఈ రోజు నుంచి ఈ ఫోన్ అమెజాన్ లోనే ఓపెన్ సేల్ లో లభిస్తున్నది.ఇప్పటికే సేల్ ప్రారంభం కాగా ఈ ఫోన్ ను కొనేందుకు చాలా మంది ఆసక్తి చూపిస్తున్నారని తెలిసింది. కాగా వన్ ప్లస్ 6 స్మార్ట్ ఫోన్ 6/8 జీబీ ర్యామ్, 64/128 జీబీ స్టోరేజ్ వేరియెంట్లలో రూ.34,999, రూ.39,999 ధరలకు లభిస్తున్నది.